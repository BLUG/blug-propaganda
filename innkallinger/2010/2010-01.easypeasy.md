# BLUG 28. Januar 2010 - Easypeasy


Bergen (BSD and) Linux User Group fortsetter møteserien "Last Thursday"

> Tid Torsdag 28. Januar 2010 klokken 19:00
> Sted Auditorium PI, Johannes Bruns gate 12, Bergen[1]

med temaet

## EasyPeasy — et lite stykke Norge for netbooks

Det finnes en del norske prosjekter med åpen kildekode. Ett av dem er EasyPeasy: en Linuxdistribusjon for netbooks, nedlastet en million ganger.

EasyPeasy sikter mot å bli «Det Sosiale Operativsystemet». Hva innebærer dette? Når er det naturlig å starte et nytt brukersamfunn istedenfor å bidra til et eksisterende? Hvordan lager vi distroen og hvordan bygger vi brukersamfunnet?

Foredragsholder er Jon Ramvi

Da legger vi som tidligere opp til at den formelle, disiplinerte faglige delen av møtet vil være fullført ca kl 21.00, med overgang til mer uformelle aktiviteter og langsom forflytting til egnet serveringssted (Henrik[2]) for fagøl og annet sosialt.

MERK: Inngangsdøren til Autogården låses kl 19. Vi prøver å holde et øye med døren en liten stund etter det, men kan ikke love at du oppnår kontakt og slipper inn hvis du kommer mye senere.
