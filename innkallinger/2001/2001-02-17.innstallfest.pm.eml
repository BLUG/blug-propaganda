From owner-blug-outgoing@engen.priv.no  Sat Feb 17 11:25:55 2001
Return-Path: <owner-blug-outgoing@engen.priv.no>
Delivered-To: blug-outgoing@engen.priv.no
Received: by vegard.engen.priv.no (Postfix, from userid 30)
	id 0012F30A7FA; Sat, 17 Feb 2001 11:25:54 +0100 (CET)
Delivered-To: blug@engen.priv.no
Received: from post.bgnett.no (post.bgnett.no [194.54.96.133])
	by vegard.engen.priv.no (Postfix) with ESMTP id F09F730A7DB
	for <blug@blug.linux.no>; Sat, 17 Feb 2001 11:25:52 +0100 (CET)
Received: from tosh.bgnett.no (lppp199.bgnett.no [194.54.100.199])
	by post.bgnett.no (8.8.8/8.8.8) with ESMTP id LAA29732;
	Sat, 17 Feb 2001 11:25:50 +0100 (CET)
	(envelope-from peter@bgnett.no)
Date: Sat, 17 Feb 2001 11:25:49 +0100 (CET)
Message-Id: <200102171025.LAA29732@post.bgnett.no>
From: "Peter N. M. Hansteen" <peter@bgnett.no>
To: blug@blug.linux.no
Subject: PRESSEMELDING: linux på nynorsk, nummer to i linux-verden kommer til Bergen
Sender: owner-blug@blug.linux.no
Precedence: bulk
Reply-To: blug@blug.linux.no
Status: RO
Content-Length: 10899
Lines: 239


PRESSEMELDING: Stor aktivitet blant Linux-brukere i Bergen.
	       Viktig nynorsk-initiativ for datamaskinbrukere 
	       Verdens nest viktigste Linux-utvikler kommer til Bergen

Bergen, 17. februar 2001: Bergen Linux User Group (BLUG) annonserte i
dag hovedpunktene i sin møteplan for våren 2001, som inneholder en
rekke viktige hendelser for datamaskinbrukere, spesielt de som bor i
Bergen.

I dag, 17. februar 2001, arrangerer BLUG den første "installfesten"
på et par år i Bergen.
 
Installfest er et kjent og kjært begrep i linux/fri
programvare-miljøet.  Kort og godt dreier det seg om et offentlig
arrangement der kyndige personer og en rekke datamaskiner med store
mengder programvare er tilgjengelig og interesserte kan komme og
få hjelp til å installere linux, sette opp sine linux-systemer til
å gjøre interessante ting, vise andre hva man kan gjøre med fri
programvare, eller rett og slett treffe andre som bruker eller har 
lyst til å bruke fri programvare.

Arrangementet går av stabelen kl 10-18 i lokalene til firmaet Websys
AS i Fabrikkgaten 3. "Ut fra uforpliktende forhåndspåmelding via
epostlisten vår antar vi at det vil være rundt 50 personer innom, men
folk har det jo med å dukke opp uanmeldt", sier Peter Hansteen, medlem
av "kjernegruppen" i BLUG med et skjevt smil over kaffekoppen "kanskje
pizzaen som Websys spanderer denne gangen i seg selv vil lokke noen".

Det neste arrangementet i BLUG-regi er februarmøtet i serien "last
thursday" - for det kalles de vanlige medlemsmøtene blant
linux-entusiaster i Bergen - der temaet er "Programvare på ditt eget
språk. Om arbeidet med nynorsk utgave av skrivebordsmiljøet KDE, hva
som måtte til, språklig og teknisk". 

Møtet foregår på tradisjonelt tidspunkt og sted, siste torsdag i
måneden (22. februar), klokken 19, i Stort Auditorium på
Høyteknologisenteret. Foredragsholder er Gaute Hvoslef Kvalnes, som på
eget initiativ laget noe datamaskinen hans manglet, nemlig programvare
som snakket nynorsk.

Gaute Kvalnes hadde heldigvis valgt å bruke et system der kildekoden
(teksten som programmerere leser og skriver, men som må oversettes til
en utførbar form som datamaskinen forstår slik at programmene kan
brukes) var tilgjengelig. Siden skrivebordsmiljøet KDE - som er laget
for å gjøre linux minst like lett å komme i gang med å bruke som mer
kjente systemer og inneholder programmer for epost, web-lesing,
tekstbehandling og mye annet - er fri programvare, har alle som har
ressursene til det, mulighet til å gjøre seg kjent med systemene de
bruker innenfra og gjøre alle de tilpasningene man måtte ønske.

Gaute likte KDE på Linux veldig godt som arbeidsmiljø, og ønsket seg
egentlig bare én ting: at systemet forsto det språket han selv
snakket.

Et år senere hadde han det. Ved siden av ingeniørstudiene ved
Høyskolen i Bergen gikk Gaute i gang med å oversette systemet han
brukte, program for program. Datamaskinen ble stadig mer nynorsk, og
de viste det seg at det lot seg gjøre å oversette systemet til et nytt
språk samtidig som det var i bruk og under aktiv utvikling. Da Gaute
trodde han var ferdig, ble en ny versjon av KDE offentliggjort, med
store mengder nytt materiale som Gaute ikke hadde fått gjort noe
med. Gaute kontaktet de som leder utviklingen av KDE - alle frie
programvareprosjekter ledes av en eller få personer som avgjør hva som
skal være med i den offisielle utgaven av programvaren - og fikk
innlemmet det han allerede hadde gjort i den offisielle utgaven av
KDE. Det viste seg at det meste av arbeidet med nynorsk-utgaven slett
ikke hadde vært forgjeves, og kort tid etter var KDE blitt oppdatert
med en komplett utgave på nynorsk. "Fordi Gaute hadde valgt å bruke
fri programvare, var han på egen hånd i stand til å lage det han og
mange andre trengte, uten juridiske viderverdigheter eller store
kostnader.  Det har vært hevdet at det Gaute klarte å få gjort ved
siden av studiene, ville kostet mange millioner kroner hvis det hadde
dreid seg om tilsvarende ikke-frie systemer", sier Hansteen.

Den 26. april 2001 kommer det som mange vil regne som høydepunktet
blant torsdagsmøtene i Bergen. Foredragsholderen på april-møtet er
nemlig Alan Cox, "nummer to" i hierarkiet av programmererne som
utvikler operativsystemkjernen Linux. Alan skal være noen dager i
Bergen, og holder foredrag om det som er viktig i linux-sammenheng i
april. "Vi vet alle at ting skjer fort i linux-verdenen, så vi har
ikke presset Alan Cox til å fastsette noen tittel på foredraget enda",
sier Hansteen, "Men han kommer, skal være her noen dager, takket være
velvillig sponsing fra konsulentfirmaet BDC, og han skal altså holde
foredrag for BLUG siste torsdag i april". 

Alan Cox, som bor og arbeider i Swansea, Wales, har siden kort tid
etter at Linus Torvalds offentliggjorde de første versjonene av Linux
via internett i 1991 deltatt i utviklingen av operativsystemkjernen.

Etter at han over lengre tid hadde bidratt med mange viktige
komponenter og bidratt til å heve kvaliteten på koden i linux-kjernen
generelt, har Alan Cox i de senere år vært den som har fungert som
Linus Torvalds' "høyre hånd". 

Alan programmerer selv vesentlige deler av linux-kjernen, og er den
som koordinerer vedlikeholdet av de såkalt stabile kjerneversjonene
(produksjonsversjonene). Han er også den som i praksis står for
grovsorteringen av de tallrike bidragene i form av programkode som
strømmer inn fra enkeltpersoner og bedrifter som vil ha noe med i
operativsystemkjernen. Det er velkjent i Linux-miljøet at en "patch" -
ny eller endret programkode som man ønsker å få inn i linux-kjernen -
har vesentlig større sjanse til å bli godtatt av Linus Torvalds og
innlemmet i den offisielle versjonen av linux-kjernen hvis den på
forhånd er godkjent av Alan Cox.

I tillegg til foredraget håper vi med bistand fra Alan Cox på å få til
et teknisk stunt som vil gjøre Linux til det systemet i verden som i
størst grad overholder alle Internett-standarder. Mer detaljert
informasjon om dette vil bli offentliggjort når de aktuelle
komponentene er mer ferdig testet.

Om BLUG: Bergen Linux User Group (BLUG) har en historie som går et
stykke tilbake på det mørke nittitallet, da det ble satt i gang en
mailingliste på ii.uib.no for linux-interesserte. Ryktet spredde seg
via nyhetsgruppen no.linux, og det tok ikke særlig lang tid før
linuxere utenfor universitetet hadde meldt seg. Møtevirksomhet har
foregått i tre separate perioder, den første såvidt vites i 1996 eller
1997 (det tilgjengelige epostarkiv for BLUG-listen er av en eller
annen grunn ikke komplett lenger tilbake enn 2. mail 1998), så en
periode på vår/sommer 1998. 1999 var tydeligvis et passivt år (mitt
arkiv inneholder totalt 17 meldinger for det året). Så i mars 2000
førte et initiativ fra Karl Magnus Kolstø til at det ble holdt en
serie forberedende møter, som så har ført til møteaktivitet med
plenumsmøter siste torsdag i måneden.

- hvilke arrangementer har vært kjørt så langt

Første "Last Thursday"-møte ble holdt torsdag 8. juni 2000 (man fryktet
at siste torsdag i juni ville være for sent til å få med seg studenter) i
Rom 2142 på Høyteknologisenteret, et auditorium med ca 60 plasser.
Emnene på sakslisten var

~ Fri programvare - hva er det og hvorfor er det av betydning, ved Johan 
  Riise
~ Innføring i bruk av Linux, ved Magnus Alvestad
~ Introduksjon til Bergen Linux User Group, ved Peter N. M. Hansteen

Referat fra dette møtet finnes på www.blug.linux.no under "møter"
eller liknende.

Høstsemesteret startet med møte samme sted 31.august 2000, med emnene

~ Hva skjer når maskinen starter - et blikk på /etc/rc*, ved Johan Riise

~ Dele disken i fornuftige biter - partisjonering, hvorfor, hvordan
  og hva som *egentlig* skjer, ved Vegard Engen og Øyvind Flåm

Neste møte var 28. september 2000, med emnene

~ "We do windows, too" - Vegard Engen demonstrerer hva man kan
  gjøre i Windows NT inni VMware på linux - og kanskje kommer win4lin

~ En innføring i fil- og katalog-rettigheter. Viktig å lære, nyttig å
  gjenoppfriske, ved Karl Magnus Kolstø

Oktobermøtet gikk av stabelen 26. oktober 2000, med emnene

~ "Linux Terminal Server" - Øyvind Flåm orienterer og demonstrerer
~ "BLUG -- hva nå?" - friformdiskusjon omhva viskal gjøre videre i
  BLUG-regi, nå som vi er på tampen av en relativt vellykket høst"

Siste plenumsmøte i høstsemesteret ble holdt 30. november 2000, med
emnene

~ "Fra snikinnført boks i hjørnet til hovedverktøy" -- Ketil Malde
  orienterer om hvordan linux, doxygen, bugzilla og annen fri
  programvare blir stadig mer sentrale verktøy hos Nera.

~ "Siden sist og eventuelt" - aktivitet siden sist og hva vi har lyst til
  å gjøre.

Første møte i 2001 ble arrangert Torsdag 25. januar 2001, med emnet

~ "Hva man kan gjøre med DNS en torsdagskveld -- Nicolai Langfeldt fra
  Linpro forklarte og viste bruk og misbruk av BIND 4, BIND 9,
  dynamisk DNS og andre avanserte emner innen internett-navnetjeneste.
  Nicolai (forfatter av DNS-HOWTO og "The Consise Guide to DNS and
  BIND") hadde også med seg et lite antall eksemplarer av den
  nyutkomne boken. De beste spørsmålene fra salen ble belønnet med
  signert eksemplar av boken.

>     - hvor mange stiller på møtene



Møtene har vært gratis og med fri adgang (bare begrenset av tilgjengelighet
av dørlos med nøkkelkort til høyteknologisenteret), så pinlig nøyaktige
oppmøtetall foreligger ikke. På juni-møtet har vi gode anslag på at ca 50
personer møtte opp, mens på de andre møtene har vi hatt varierende antall,
fra ca 20 til ca 40 personer. Møtene har hatt en tendens til å inspirere 
til
"fagøl" på passende utested etter at den formelle, faglige delen er 
fullført.

>     - hvem arrangerer


BLUG-kernel! [;)]

Bak møtene i 2000 og fremover står en gruppe frivillige, der disse
har vært av de mest utholdende:

Karl Magnus Kolstø, Avdelingsingeniør, Institutt for den faste jords 
fysikk, UiB
Vegard Engen, Konsulent i Bergen Data Consulting (BDC)
Øyvind Flåm, Konsulent i BDC,
Johan Ur Riise, Konsulent, tidligere bl. a. Avenir, nå selvstendig
Håvard Lygre, Partner i Bergen IT-Teknikk
Jon Trygve Utne, Senior systemkonsulent, DnB IT
Peter N. M. Hansteen, Seniorkonsulent, Datadokumentasjon A/S

BLUG mangler så langt en formell organisasjon. I BLUG-kernel har emnet
"formalisering og medlemskap" flere ganger vært tatt opp til
diskusjon, uten at det så langt har munnet ut i konkrete forslag.

>     - hvordan annonseres møtene, spesifikt med tanke
>       på denne DNS-seansen


Møtene har hittil vært annonsert direkte på BLUG-listen og
nyhetsgruppene no.it.os.unix.linux.diverse, no.it.os.unix.diverse og
comp.os.linux.announce.

Redaksjonell kontakt: 

BLUG på web: http://www.blug.linux.no inneholder informasjon om
BLUG og aktivitetene våre

Peter Hansteen er tilgjengelig via epost, peter@bgnett.no eller
telefon 98 07 12 63

Gaute Hvoslef Kvalnes er tilgjengelig via epost, gaute@verdsveven.com
eller telefon 99 62 92 44







